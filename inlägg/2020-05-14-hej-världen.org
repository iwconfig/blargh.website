#+title: Hej världen
#+date: <2020-05-14 05:23>
#+filetags: Edugrade
#+LANGUAGE: sv

Jag heter Leonard och mina intressen är bland annat programmering och
Linux. Jag startar denna blogg för jag behöver någonstans att skriva
ner mina tankar och funderingar, problem och lösningar.

Sedan en tid tillbaka går jag i tankar kring att ta mig an en
IT-karriär med inriktning på Linux. Jag önskar att utveckla med mina
kunskaper inom Linux-system och planerar därför att söka utbildning
hos företaget [[https://edugrade.com/yh-utbildning/it/linux-devops-engineer/][Edugrade]] med inriktning på den alltmer efterfrågade
DevOps-rollen inom systemadministration.

Bloggverktyget jag använder är av enklaste form vid namn
[[https://github.com/bastibe/org-static-blog]["Org-static-blog"]]. Jag skriver mina inlägg i Emacs med Org-mode, som
sedan =org-static-blog= exporterar till statiska HTML-dokument i en
mappstruktur tillsammans med tillhörande HTML-kod i ett
git-"repository", som jag sedan synkar med [[https://iwconfig.github.io/blorgh.blargh.website/][github]]. Simpelt!

* Reell kompetens
  För att demonstrera reell kompetens planerar jag att simulera olika
  problem och lösningar och utefter på dokumenterande vis presentera
  dessa.

  Som första demonstration visar jag hur det kan gå till när
  "root"-lösenordet behöver återställas. Jag börjar med att installera
  Slackware i VirtualBox.

  #+caption: Slackware 14.2
  #+name: slackware-1
  [[./bilder/1/slackware-1.png]]

  Här trycker jag bara på enter för att ladda kärnan med de
  förinställda parametrarna.

  #+caption: I det här fallet finns det bara en disk (sda).
  #+name: slackware-2
  [[./bilder/1/slackware-2.png]]

  När kärnan har laddat in och Slackware har startat upp loggar jag
  in med användarnamnet "root", utan lösenord. Nu ska jag partitionera
  disken. För att veta vilken disk jag skall partitionera använder
  jag mig utav verktyget =lsblk=. Sedan kör jag =fdisk= med =/dev/sda=
  som argument för att tala om för =fdisk= att arbeta på just disken =sda=
  och inte någon annan.

  #+caption: Väl inne i =fdisk=, tryck på tangenten "h" för att ta fram en hjälpmeny.
  #+name: slackware-3
  [[./bilder/1/slackware-3.png]]

  Här skapar jag en ny primär partition genom att ange följande:
  1. "n" för att skapa en ny partition,
  2. följt av "p" för primär partition,
  3. sedan "enter" för att välja det förinställda partitionsuffixet
     (standardval 1), och
  4. "enter" igen för att välja första sektorn på hårddisken
     (standardval 2048).

  Istället för hela hårddisken väljer jag att också skapa en
  swappartition, trots att jag troligtvis inte behöver det för detta
  enkla ändamål. Jag gör det enkelt för mig och väljer en
  swappartition av samma storlek som mitt virtuellt dedikerade
  ramminne på 1GB. Den totala (virtuella) storleken på =/dev/sda= är
  20GB.

  5. [@5] Så istället för det förinställda valet skriver jag
     "+19G"[fn:1].
  6. Jag gör sedan om punkterna 1-4, och
  7. till skillnad från punkt 5 första gången, anger jag nu bara
     "enter" för det förinställda valet (sista sektorn)[fn:2].
  8. Sedan "t" för att välja partitionstyp,
  9. "enter" för att välj partitionsnummer (standardval 2),
  10. anger "82" för typen "swap", och
  11. avslutningsvis "w" för att permanent spara partitionstabellen.

[fn:1] "+19G" representerar antalet fria sektorer adderat med
positionen för vald första sektor. Första + (sista - 1GiB) = 19GiB.
[fn:2] Första fria sektorn + sista fria sektorn = 1023MiB ≈ 1GiB


  #+caption: Förstasidan av kommandot =setup=.
  #+name: slackware-4
  [[./bilder/1/slackware-4.png]]

  Nu kör jag kommandot =setup= för att påbörja installationen. Jag
  anger min swappartition (=/dev/sd2=), formaterar och inrättar
  =/dev/sda1= med filsystemet "EXT4", och väljer att installera alla
  paket med den "inmatade" installations-avbilden som källa.

  Jag skippar att ställa in korrekt tangentbordsuppsättning då jag
  klarar mig bra med =en_US= / =C=. Jag har ett amerikanskt
  tangentbord och för denna demonstration behövs ändå inte åäö.

  #+caption: Val av paketserier.
  #+name: slackware-5
  [[./bilder/1/slackware-5.png]]

  För att hålla storleken på operativsystemet så lågt som möjligt
  markerar jag endast de absolut nödvändigaste paketen för
  installation.

  #+caption: Val av "root"-lösenord.
  #+name: slackware-6
  [[./bilder/1/slackware-6.png]]

  Här skriver jag "edugrade" som lösenord för det speciella kontot
  "root", och fortsätter sedan installationen.

  När installationen är färdig startar jag om min virtuella dator och
  ser till att installations-avbilden är urkopplad.

** "Hoppsan! Jag har visst försnillat root-lösenordet!"

   #+caption: Ändra lösenord med hjälp av kommandot =passwd=.
   #+name: slackware-7
   [[./bilder/1/slackware-7.png]]

   När systemet väl är uppstartat byter jag lösenordet för "root" med
   hjälp av kommandot =passwd=. Låt säga att jag är fruktansvärt
   glömsk och helt enkelt inte kommer ihåg lösenordet nästa gång jag
   loggar in.

   #+caption: Lösenordet för "root" är inkorrekt, och det tidigare lösenordet "edugrade" fungerar inte heller.
   #+name: slackware-8
   [[./bilder/1/slackware-8.png]]

   /Hur löser jag detta?/ Jo, genom att ändra lösenordet för
   "root". Ett sätt att göra detta är att starta upp datorn i det så
   kallade "single user mode". Ett alternativ är med att starta upp
   datorn i "rescue mode". Ett annat alternativ är att starta upp
   datorn med en LiveCD.

   - "Single user mode" innebär att datorn startar upp i princip som
     vanligt med standardkärnan och full funktionalitet, men endast
     det väsentliga startas automatiskt.
   - "Rescue mode" innebär att datorn startar upp med en särskild
     kärna och reducerad funktionalitet. Kan laddas både från disk,
     USB och CD/DVD.
   - "Live CD" - eller /"Live-avbild"/ eftersom det idag är vanligare
     med USB-minnen - innehåller ett komplett operativsystem som
     endast laddas in i RAM vid sidan av det redan installerade
     operativsystemet, och har alltså makten att modifiera
     hårddiskarna (t.ex. =/dev/sda1=). Således kan en "Live CD" i sig
     vara ett slags "rescue mode".


   I det här fallet kommer jag använda mig av "single user mode".

   #+caption: LILO (Linux Loader).
   #+name: slackware-9
   [[./bilder/1/slackware-9.png]]

   /Hur går det till då?/ Jo, det är rätt så enkelt. Slackware
   använder sig av LILO (Linux Loader), och när bootloadern visas vid
   uppstart, tryck då på "tabb"-tangenten och skriv "linux single"
   följt av enter.

   Det är dock inte alltid =linux single= fungerar till att ändra
   lösenordet. Jag måste helt enkelt logga in med root för att kunna
   göra något. Jag hade hoppats att det skulle fungera med Slackware
   med tanke på dess mycket konservativa filosofi och utförande.

   #+caption: Boota med kärnan och starta direkt i =/bin/bash=.
   #+name: slackware-10
   [[./bilder/1/slackware-10.png]]

   En alternativ lösning på problemet är att istället starta upp
   direkt i bash med =linux init=/bin/bash=. Detta gör att jag
   kommer till en bash-instans mycket tidigare än vid single user
   mode och på så vis har ett mycket mindre antal delar av systemet
   hunnit initialiseras.

   #+caption: =/etc/shadow= kan endast redigeras av root.
   #+name: slackware-11
   [[./bilder/1/slackware-11.png]]

   Dock stöter vi på nästa problem här. Det går inte att skriva till
   =/etc/shadow= eftersom endast användaren "root" kan göra
   det. Lyckligtvis finns det en lösning även på detta problem,
   nämligen att om-montera =/dev/sda1= med läs- och skrivrättigheter
   med hjälp av detta kommando: =mount -o remount,rw /dev/sda1=.

   Märkligt nog visar kommandot =mount= att =/dev/sda1= redan är
   monterad med =rw=-flaggorna. Kan måhända att =mount= visar fel. Jag
   ville även läsa monteringarna direkt i =/proc/mounts= men fick
   endast ett felmeddelande om att filen inte fanns. Måhända
   att det beror på att delar av systemet inte har hunnit
   initialiseras ännu, men jag tycker ändå att det är lite märkligt.

   Hur som helst, jag om-monterar =/dev/sda1= och provar igen:
   Jajamensan! Nytt lösenord: "edugrade".

   #+caption: =mount -o remount,rw /dev/sda1=
   #+name: slackware-12
   [[./bilder/1/slackware-12.png]]

   Jag synkar cachen så att minnesbuffern verkligen sparas till
   hårddisken, startar sedan om och loggar in som "root"!

   #+caption: YAAHOOO
   #+name: slackware-13
   [[./bilder/1/slackware-13.png]]
